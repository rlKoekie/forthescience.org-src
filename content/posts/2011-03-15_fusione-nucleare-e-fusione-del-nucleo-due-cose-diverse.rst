Fusione nucleare e fusione del nucleo. Due cose diverse
#######################################################
:date: 2011-03-15 09:25
:author: Stefano
:category: Non categorizzate
:tags: fukushima, fusione, nucleare
:slug: fusione-nucleare-e-fusione-del-nucleo-due-cose-diverse

Come probabilmente leggerete dai giornali, c'e' una grossa confusione
tra due termini che vogliono dire due cose molto diverse: "fusione
nucleare" e "fusione del nucleo". Notare che questa confusione non
esiste in inglese, dove i due fenomeni sono chiamati rispettivamente
"nuclear fusion" e "core meltdown".

La fusione nucleare e' un fenomeno con cui da atomi leggeri si ottengono
atomi pesanti. Il nucleo degli atomi e' fatto di protoni (e neutroni). A
seconda del numero di protoni, cambia l'elemento chimico. Un protone:
idrogeno. Due protoni: elio e via cosi'. Fusione nucleare e' quel
processo che combina (per esempio) idrogeno per fare elio, un processo
pulito ed in pratica non radioattivo che produrrebbe quantita'
sterminate di energia. E' lo stesso processo che avviene sul sole.
Ottenerlo "in casa" risolverebbe molti dei problemi energetici
dell'umanita' senza i problemi del nucleare "tradizionale" (via
fissione). E' al momento in fase di design sperimentale nel `progetto
ITER, in Francia <http://it.wikipedia.org/wiki/ITER>`_. Se funziona
commercialmente, darebbe veramente energia pulita, sicura e rinnovabile.

La fusione del nucleo e' invece quello che purtroppo si sta verificando
a Fukushima. Durante la reazione di fissione (spaccamento) di nuclei
pesanti, si genera calore. Questo calore, in condizioni normali, viene
estratto da del refrigerante (acqua) e viene usato per fare
elettricita'. Senza il refrigerante, la temperatura puo' salire a
livelli considerevoli, maggiori della temperatura a cui il metallo dei
materiali usati passa da solido a liquido. Quando cio' accade, non solo
il supporto meccanico del reattore viene a mancare, ma data l'altissima
temperatura e la reattivita' chimica dei materiali usati, l'acqua
presente viene sottratta dell'ossigeno per lasciare idrogeno, che poi
puo' esplodere. Non tutta la radioattivita' rilasciata e' pericolosa:
dipende dal tempo di decadimento, ovvero il tempo per cui un atomo
radioattivo rimane tale. Questo dipende dal tipo di atomo (in verita'
dal tipo di isotopo), ma puo' andare da pochi secondi o meno, fino ai
miliardi di anni.
