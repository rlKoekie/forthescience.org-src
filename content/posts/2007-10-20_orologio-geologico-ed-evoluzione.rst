Orologio geologico ed evoluzione
################################
:date: 2007-10-20 19:59
:author: Stefano
:category: Evoluzione
:slug: orologio-geologico-ed-evoluzione

Oggi guardavo con interesse `questa
pagina <http://it.wikipedia.org/wiki/Storia_della_Terra>`_ e in
particolare l'orologio geologico

`|geological clock
plot| <http://upload.wikimedia.org/wikipedia/commons/f/fe/Geologic_clock.jpg>`_

Naturalmente, c'è incertezza sul periodo di ogni evento, ma assumendo
questi valori come più o meno esatti è interessante osservare come siano
serviti solo 500 milioni di anni per andare da un evento altamente
distruttivo quale è stato la formazione della Luna (che pare sia
avvenuta in seguito a un
`impatto <http://it.wikipedia.org/wiki/Formazione_della_Luna>`_) alla
prima "vita primordiale" in grado di replicarsi e migliorarsi,
decisamente qualcosa di complesso.

Solamente altri 500 milioni di anni sono necessari per evolvere la
fotosintesi, un altro processo alquanto complicato. Avviata la
fotosintesi, sono serviti circa 2 miliardi di anni per raggiungere un
livello di ossigeno non trascurabile (a testimonianza della diffusione
della vita sulla Terra) e per vedere i Procarioti
`collaborare <http://en.wikipedia.org/wiki/Endosymbiotic_theory>`_ e
creare le prime cellule Eucariote: 2 miliardi di anni di pura evoluzione
Procariota, da vita primordiale a qualcosa di sufficientemente complesso
per creare un organismo superiore. Un'immensa quantità di tempo, in
particolare considerando che sono servite solo alcune migliaia di anni
affinché una nuova specie di Lactobacillus, il Bulgaricus, `si
specializzasse per fermentare il
latte <http://www.pnas.org/cgi/content/full/103/24/9274>`_ (vedi anche
`qui <http://www.livescience.com/strangenews/060609_yogurt_bacteria.html>`_),
e che molti batteri sviluppino `resistenza agli
antibiotici <http://en.wikipedia.org/wiki/Antibiotic_resistance>`_ in un
tempo molto breve, dando origine a una competizione tra uomo e patogeni,
o meglio tra uomo ed evoluzione.

Ciò appare incredibile, e alquanto sorprendente. La nascita di un
meccanismo complesso quale la fotosintesi o la generazione di vita
autoreplicante ha richiesto meno di un terzo del tempo per il passaggio
vita procariote/vita eucariote, un periodo durante il quale un numero
incredibile di mutazioni, `trasferimenti laterali di materiale
genetico <http://it.wikipedia.org/wiki/Trasferimento_genico_orizzontale>`_,
riduzioni e riarrangiamenti sono avvenuti nel codice genetico.

A seguire, l'aggregazione di cellule eucariote in organismi
multicellulari ha richiesto 700 milioni di anni. Dopo altri 800 milioni,
compaiono i primi animali, e in 300 milioni di anni abbiamo
l'`esplosione
Cambriana <http://it.wikipedia.org/wiki/Esplosione_cambriana>`_. Da
questo momento, tutto accelera a velocità sorprendente. Nei rimanenti
600 milioni di anni abbiamo piante, insetti, rettili, mammiferi, e
l'uomo.

.. |geological clock plot| image:: http://upload.wikimedia.org/wikipedia/commons/f/fe/Geologic_clock.jpg
