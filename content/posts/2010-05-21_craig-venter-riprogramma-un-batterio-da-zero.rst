Craig Venter riprogramma un batterio da zero
############################################
:date: 2010-05-21 07:43
:author: Stefano
:category: Bioetica, Biologia, Chimica
:slug: craig-venter-riprogramma-un-batterio-da-zero

Come avrete probabilmente sentito dalle recenti notizie, `Craig
Venter <http://en.wikipedia.org/wiki/Craig_Venter>`_, il biologo
americano famoso per aver fondato Celera Genomics e sequenziato per
primo il genoma umano, ha ottenuto un nuovo, impressionante successo. Ha
creato un batterio completamente funzionante, programmando e
sintetizzando il suo DNA da zero.

Come un computer ha hardware e software, un batterio ha un set di
componenti che eseguono il "software" scritto nel suo DNA per creare
proteine. Per un certo periodo, la strategia utilizzata era di mettere
piccoli pezzi di DNA addizionale all'interno di genomi esistenti, per
aggiungere un nuovo pezzo di codice genetico e sintetizzare così una
nuova proteina, tipicamente ad uso farmaceutico. Per esempio, persone
che soffrono di diabete devono periodicamente utilizzare l'insulina, una
piccola proteina che è prodotta, in soggetti sani, dal pancreas. Se il
pancreas non produce insulina, ci si ammala di diabete, ovvero un
eccesso di zucchero nel sangue. Una soluzione è quella di iniettare
insulina dall'esterno, ma questa proteina deve essere prodotta in
qualche modo. La tecnica per crearla si chiama `DNA
ricombinante <http://en.wikipedia.org/wiki/Recombinant_DNA#Synthetic_insulin_production_using_recombinant_DNA>`_:
un piccolo frammento di DNA che specifica il codice per l'insulina viene
introdotto in un normale batterio (Escherichia coli, lo stesso che vive
nell'intestino e ci aiuta a digerire e assimilare i cibi). Il batterio
così modificato duplica, e milioni e milioni di cellule figlie iniziano
a produrre le proteine specificate dal loro codice genetico, come
piccolissimi laboratori chimici. Dal momento che la specifica per
l'insulina è stata introdotta nel loro DNA, questi milioni di cellule
producono la preziosa proteina, che viene estratta, purificata e venduta
come farmaco per il diabete.

Al Craig Venter Institute, hanno fatto un passo avanti. Non hanno
aggiunto un piccolo frammento al DNA pre-esistente. Hanno invece preso
il DNA di un batterio, buttato via, inserito un nuovo DNA completamente
architettato al computer, e lasciato andare. Questo è stato fatto
qualche tempo fa, ma questo batterio artificiale era incapace di
riprodursi fino a poco tempo fa. Ieri la pubblicazione scientifica è
stata finalmente rilasciata su Science: "`Creation of a Bacterial Cell
Controlled by a Chemically Synthesized
Genome <http://www.sciencemag.org/cgi/content/abstract/science.1190719>`_",
sottolineando il fatto che l'hardware (il meccanismo che sintetizza
proteine) può essere programmato a piacere rimpiazzando il software (il
DNA). Nel più sublime esempio di abilità di programmazione, il JCVI ora
controlla un computer chimico. Venter `percorre i passi di
Wohler <http://forthescience.org/blog/2010/04/20/eight-molecules-that-changed-the-rules-of-the-game-urea/>`_,
dimostrando ancora una volta che la vita non ha niente di magico e
misterioso, ma è un sistema che obbedisce le regole della chimica in un
affascinante meccanismo in grado di copiarsi e sostenersi da solo,
ottenuto dall'ordine e dal caos.

Quali sono le conseguenze di questo risultato? Cosa possiamo fare con un
laboratorio chimico che si riproduce e che possiamo programmare a
volontà? Non è così semplice dirlo. Questo obbiettivo raggiunto è senza
precedenti, e frutterà sicuramente il Nobel a Venter, ma per passare da
questo risultato ad usi pratici per l'umanità, la strada è lunga, anche
se non molto. Avere questo tipo di controllo permette infinite
possibilità, persino difficili da immaginare ora. Possiamo comunque
dire:

#. produzione di proteine ora costose a basso prezzo, similmente
   all'insulina, migliorando l'efficacia delle terapie.
#. produzione di specie batteriche capaci di consumare e trasformare
   sostanze che sono tossiche per l'uomo.
#. batteri in grado di rilasciare un farmaco nelle vicinanze della
   malattia. Oggi iniettiamo medicinali nel nostro corpo in maniera
   aspecifica, per esempio per uccidere il cancro, ma avveleniamo ogni
   singola cellula del nostro corpo, anche quelle sane. Si potrebbe
   invece avere una specie batterica capace di individuare e attaccarsi
   alle cellule cancerose, e rilasciare il farmaco solo su di esse.
#. `produzione di elettricità da fonti
   biologiche <http://www.technologyreview.com/read_article.aspx?id=16921&a=f>`_.
   A partire da legno o zuccheri, si utilizzano `batteri per digerire
   queste sostanze e produrre
   elettricità <http://en.wikipedia.org/wiki/Microbial_fuel_cell>`_ in
   modo pulito, tecnicamente rinnovabile (basta ripiantare alberi) e
   facile da controllare. Qualcosa di simile è già esistente nei
   `Biosensori <http://en.wikipedia.org/wiki/Biosensor>`_, per esempio
   per valutare la quantità di glucosio nel sangue.
#. produzione di carburanti da spazzatura o sostanze inquinanti, come
   plastica usata.
#. comprendere come un sistema semplice funziona ci permette di
   comprendere sistemi più complessi.

Certo, qualcuno potrà temere questo impressionante livello di controllo:
armi biologiche, superbugs... pericolo!... ma se ci si ferma un attimo a
pensare, a leggere un po' di storia, ci si rende conto che le armi
biologiche non sono affatto una invenzione e pericolo recente: durante
il medioevo, si lanciavano cadaveri infettati dalla peste oltre le mura
del castello per uccidere il nemico attraverso agenti biologici;
L'umanità non ha bisogno di creare un potente batterio come arma:
esistono già in natura, pronti per essere raccolti e messi su un
missile. Avere timore che questa nuova tecnologia possa essere usata da
menti aggressive come armi non è un problema: le armi biologiche sono
già a disposizione in natura da miliardi di anni. Questa è la ragione
per cui accumulo e produzione di armi biologiche è proibita dal 1972
(`Biological Weapon
Convention <http://en.wikipedia.org/wiki/Biological_Weapons_Convention>`_)
e solamente ricerca a scopo di difesa è consentita.

Infatti, a pensarci bene, comprendere come un batterio funziona è
l'unico modo per trovare una protezione efficace, e non solo dalla
potenziale follia umana... C'è una minaccia ben più grave di cui
preoccuparsi: la pura, cristallina crudeltà della natura, che spazza via
migliaia e migliaia di specie senza un briciolo di compassione da 4
miliardi di anni. Nel 1918, l'influenza spagnola uccise il 6% della
popolazione umana mondiale di allora. Sei percento. Noi umani non
accettiamo questo trattamento violento da parte della natura, e abbiamo
trovato un modo per comprendere i suoi meccanismi ed utilizzarli a
nostro vantaggio. La nostra vita oggi dura il doppio ed è molto più
sicura di quella dei nostri antenati vissuti solo 100 anni fa. Pensate a
vivere senza anestesia, senza penicillina, senza antitumorali, senza
assistenza medica, e solo con fantastici rimedi come `trapanazione del
cranio <http://en.wikipedia.org/wiki/Trepanning>`_,
`salassi <http://en.wikipedia.org/wiki/Bloodletting>`_, o
`sanguisughe <http://en.wikipedia.org/wiki/Hirudotherapy#Medicinal_use>`_.

Siete così spaventati dal 21esimo secolo? Io no.
