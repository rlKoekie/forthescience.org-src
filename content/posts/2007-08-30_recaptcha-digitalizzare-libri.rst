reCaptcha: digitalizzare libri
##############################
:date: 2007-08-30 21:26
:author: Stefano
:category: Amministrative
:slug: recaptcha-digitalizzare-libri

.. raw:: html

   <div>

Ho aggiunto `reCaptcha <http://recaptcha.net/>`_ ai commenti. reCaptcha
è un sistema di Captcha, ovvero un sistema per differenziare un umano da
un programma automatico (un "bot", normalmente utilizzato per scrivere
spam). Tipicamente, un captcha chiede di scrivere le lettere presenti in
un'immagine, un compito che un umano riesce a fare con semplicità, ma un
programma no. Sistemi di riconoscimento ottico dei caratteri (Optical
Character Recognition, OCR) possono essere usati in principio, ma non
sono particolarmente accurati, in particolare se il testo è molto
distorto o viene aggiunto un disturbo all'immagine.

reCaptcha porta questo concetto ad un altro livello. Utilizza i tanti
piccoli contributi umani dati dal risolvere captcha per `digitalizzare
libri <http://recaptcha.net/learnmore.html>`_. In altre parole, più
commenti scriverete, più velocemente avverrà la trasposizione di libri
in copia digitale.

.. raw:: html

   </div>

