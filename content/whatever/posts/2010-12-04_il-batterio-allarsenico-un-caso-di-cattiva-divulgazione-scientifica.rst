Il batterio all'arsenico. Un caso di cattiva divulgazione scientifica ?
#######################################################################
:date: 2010-12-04 01:57
:author: Stefano
:category: Non categorizzate
:slug: il-batterio-allarsenico-un-caso-di-cattiva-divulgazione-scientifica

.. raw:: html

   <div>

Come probabilmente avrete letto nelle notizie, due giorni fa c'era
grande eccitazione per un annuncio curioso da parte della NASA. Una
serie di speculazioni cominciarono su come la nuova scoperta avrebbe
avuto “impatto sulla ricerca di evidenza per la vita extraterrestre.”
Qualcuno ha trovato un pianeta abitabile ? Un messaggio col Seti@HOME?
La composizione del brodo primordiale? Il chiacchierio risuona e si
amplifica ad ogni passaggio, come in un `gioco del
telefono <http://en.wikipedia.org/wiki/Chinese_whispers>`_,
distorcendosi a volte a causa della mancanza di esperienza scientifica
di chi porta il messaggio, a volte per introdurre deliberatamente un po'
di “science-fiction”. Ora che l'annuncio è finalmente stato rilasciato,
l'emozione principale è delusione, scontentezza.

Vorrei proporre di fare un passo indietro e vedere la cosa con un po' di
distanza. Vediamo i fatti. La vita (dal più piccolo batterio alla più
grande balena) generalmente usa sei elementi fondamentali: carbonio,
idrogeno, ossigeno, azoto, zolfo e fosforo. Da questi sei elementi
principali, nascono la maggior parte delle molecole fondamentali per la
vita: DNA, Acetil CoA (un trasportatore), ATP (per contenere energia) e
molte altre. Altri elementi sono usati occasionalmente, ma solo in
piccole quantità, e sebbene siano fondamentali per la vita, sono
veramente un pizzico.

Sul pianeta terra, la vita ha conquistato luoghi considerati "estremi".
Esiste un'intera classe di batteri, chiamata "estremofili" che raccoglie
quei batteri che vivono in condizioni altamente anomale. Ci sono batteri
che vivono nell'acqua quasi bollente, o in altissime concentrazioni di
acido. Le condizioni "estreme" sono, tuttavia, nel giudizio di chi
osserva. Per questi batteri, le condizioni in cui vivono sono
semplicemente la norma. Per noi umani, vivere in acqua bollente o in
acidi velenosi è classificato come "estremo", ma per quei batteri
estremofili, vivere a 25 gradi e a pH neutro è altrettanto estremo.
Infatti, sono ben adattati alla loro nicchia, e con recenti tecniche di
analisi biologica e sequenziazione, iniziamo ad esplorare un numero
sempre maggiore di queste nicchie, scoprendo nuovi batteri (o comunità
batteriche) ben adattate a tali condizioni estreme.

C'è un lago in California chiamato `Mono
Lake <http://en.wikipedia.org/wiki/Mono_Lake>`_. È appropriato
considerarlo uno di quei posti estremi: altissima concentrazione di sali
e basicità lo rendono probabilmente molto spiacevole per un bagno. I
pesci sono d'accordo, e rapidamente si arrendono e muoiono, quindi
l'unica cosa che riesce a vivere in quell'acqua sono alcuni piccoli
gamberi, alcune alghe e batteri. Per completare l'immagine deliziosa, il
lago ha tra le più alte concentrazioni di Arsenico, altamente velenoso
per noi, e in genere per tutti gli organismi. Come già detto, qualsiasi
batterio che viva in condizioni estreme viene classificato come
“estremofilo”. `GFAJ-1 <http://en.wikipedia.org/wiki/GFAJ-1>`_, il
batterio annunciato dalla NASA appartiene di diritto a questa categoria,
dato che vive nelle acque del lago Mono.

Questo batterio si è dimostrato veramente resistente come tolleranza
all'arsenico. Quando è stato cresciuto in laboratorio, privo di fosforo
e in altissime concentrazioni di arsenico, ha deciso di passare a quest
ultimo e includerlo nei suoi composti fondamentali, rimpiazzando il
fosforo nel DNA, nell'ATP e così via. In pratica, davanti a una mancanza
di un elemento assolutamente importante quale è il fosforo, il batterio
è come se avesse detto “chi se ne frega, uso l'arsenico, va bene lo
stesso”. Questa è una grossa novità, ma non è esattamente
rivoluzionaria. Resta in ogni caso una scoperta importante, perchè per
la prima volta vediamo usare una strategia così fuori dal comune per
continuare a vivere.

In conclusione il contenuto di questa scoperta è:

#. per la prima volta, abbiamo sperimentalmente osservato un elemento
   diverso (Arsenico) utilizzato come sostituto di un altro elemento
   (fosforo) per costruire molecole biologicamente importanti, in-vivo.
#. non c'è punto 2

Seriamente, è una scoperta importante, ma questo è ciò che dicono i
fatti presentati. Niente alieni, niente forme di vita diverse, niente
implicazioni per la ricerca spaziale… o forse qualcuna: non dobbiamo
essere così categorici nell'assumere il fosforo come fondamentale per la
vita, dal momento che può essere rimpiazzato, anche se in condizioni
decisamente anomale. Un altro punto importante è rendersi conto di
quanto resistente e adattabile sia la vita quando affronta condizioni
estreme, e questo aumenta le possibilità che ci sia vita in luoghi
inaspettati del nostro sistema solare.

Aspettative eccessive e speranze inattese
-----------------------------------------

L' `annuncio della conferenza alla
NASA <http://www.nasa.gov/home/hqnews/2010/nov/HQ_M10-167_Astrobiology.html>`_
ha dato origine a una valanga di speculazioni. Forse è stato di
proposito, forse è stata follia collettiva prodotta da circostanze non
intenzionali. Non so dirlo. Quello che è chiaro è che un buon numero di
blog in rete
(`1 <http://blogs.discovermagazine.com/notrocketscience/2010/12/02/mono-lake-bacteria-build-their-dna-using-arsenic-and-no-this-isnt-about-aliens/>`_,
`2 <http://www.science20.com/wanderingwondering_scientist/much_ado_about_nothing_science_communication_fail>`_,
`3 <http://embargowatch.wordpress.com/2010/12/02/science-gets-it-wrong-again-my-take-on-the-nasa-astrobiology-paper/>`_,
`4 <http://blogs.discovermagazine.com/badastronomy/2010/11/30/snowballing-speculation-over-a-nasa-press-conference/>`_,
`5 <http://scienceblogs.com/pharyngula/2010/12/its_not_an_arsenic-based_life.php>`_)
hanno evidenziato le attese eccessive e l'intensa delusione a seguire.
Come conseguenza, questo promuove "affaticamento". Come ho già
evidenziato `in un post precedente (in
inglese) <../2010/09/13/the-challenges-of-scientific-communication/3/>`_,
questo affaticamento alimenta la errata comprensione, il distacco e
l'apatia verso nuove scoperte. Vorremmo tutti che la NASA dicesse:
“abbiamo avuto una telefonata da ET” ma in serietà, non è così che la
scienza procede.

Quindi, qual è il modo corretto? Cosa occorre fare, o come vanno
interpretate le notizie scientifiche, e quanto vanno corrette in peso
rispetto alla realtà? Nel prossimo post, scriverò alcune regole per la
lettura efficace delle notizie scientifiche utilizzando un occhio
critico e realistico, direttamente dalla mia esperienza a scrivere
articoli scientifici.

.. raw:: html

   </div>

